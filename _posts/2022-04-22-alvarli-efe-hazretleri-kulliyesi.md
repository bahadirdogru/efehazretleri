---
layout: post
title: "Alvarlı Efe Hazretleri Külliyesi"
categories: [ Efe Hazretleri ]
image: assets/images/posts/alvarli-turbe-4.jpg
tags: ["Alvarlı Efe Hazretleri", "Alvar", "Erzurum", "Külliye"]
sticky: false
featured: true
---

**Anlarla haşreyle yâ Rabbi bizi**  
**Ümîdimiz rahm-i Rahmân iledir**

Halîfesi Hacı Seyfeddin Efendi; babası Efe Hazretleri ve dedesi Hâce Hüseyin Gedâî Efendi'nin kabirlerine 1958 yılında mütevâzî bir türbe ve 1968 yılında küçük bir mescid ve çeşme inşa etmişti. Kendisi de babasının yanına defnedildi.(1984) 1996`da vefat eden büyük oğlu Hafız Sâdi Efendi ile bu mütevazi türbe birbirini takip eden dört neslin aziz misafirlerini ağırlamaktadır.

Erzurum ve çevresinde Anadolu`da çok bilinip tanınan, binlerce seveni ve müntesibi bulunan bu büyük zatların türbeleri yoğun ziyaretçi akınıyla dolup taşmaktadır. Uzun süredir vakfımıza mektupla, dilekçeyle ve şifahî olarak müracatta bulunanlar o günkü türbe ve mescidin, uzaklardan gelen ziyaretçilerin ihtiyaçlarına cevap veremediğini ifade etmişlerdir. Bu ısrarlı müracatları değerlendiren vakfımız beş yıl süren çalışma neticesinde 'Efe Hazretleri Külliyesi'' projesini tamamlamış oldu.

Bilindiği gibi yüce dinimiz İslâm'ın en güzel tebliğ ve telkin vasıtalarından birisi de san'at'tır. Ecdâdımız bizlere asırlardır san'at değeri yüksek sayısız mi'mârî miras ve san'at eseri sunmuştur. Biz de bunlardan ilham alarak, Türk-İslâm Medeniyeti birikimini külliyemizde yansıtmaya hususi özen gösterdik.


Mi'mârî ve güzel san'at anlayışının son derecede yozlaştığı günümüzde, doğru ve güzel örnekler fevkalâde önemlidir. Mi'mârîsi, hüsn-i hattı, kalemişisi, sedefkârîsi, kündekârîsi, çinisi, simkârîsi, malakârîsi, naht'ı ve vassâlesi ile, kadîm san'atlarımızın bütün şubelerinin nâdîde eserleri ile bezenen külliyye, bu hâli ile "Gelenekli San'atlar Daimi Sergisi" özelliği taşımaktadır.

Binlerce yıldır süregelen Türk-İslâm Medeniyeti'nde câmi', türbe ve benzeri mekânlar, sadece namaz kılınan Fâtihâ okunup duâ edilen yerler değil, aynı zamanda medeniyetimizin çok önemli eğitim ve öğretim kurumlarıdır. Efe Hazretleri Külliyesi bu husus göz önünde bulundurularak tasarlanmıştır.

![Alvarlı Türbe](/assets/images/posts/alvarli-turbe-4.jpg)

Ziyaretçiler, İslâm tasavvuf kültürü ve Efe Hazretleri ile ilgili bilgi dağarcıklarını çeşitli vesilelerle genişletmiş olarak buradan ayrılacaklardır.

Bu "Huzur Vâhası" nda gönüller huzura kavuşacaktır. Âbidâne, zâhidâne ve sûfiyâne bir anlayışla günlerini değerlendirilecekler; burada kaldıkları süre içerisinde; Allah'a yakın olma, huzûru arama, fânîden bir an olsun uzaklaşma ve ma'nevî iklimi doya doya yaşama fırsatı bulacaklardır.

Külliyemizde, geleceğimiz, ümîd kaynağımız evlâdlarımız da, ihmâl edilmemiştir. Onların hoşca vakit geçirecekleri, oynarken düşünecekleri, "çocuk eğlence ve eğitim parkı" çocuklarımızın kişisel gelişimlerine katkı sağlanacaktır.

Ayrıca Ramazan ayı içerisinde burada:
- Mütevâzı iftar sofraları kurulacak
- Teravih namazları enderûn usûlünde kılınacak
- İsteyenler camî' ve müştemilatındaki husûsî mekânlarda itikâfa girebileceklerdir.

## Ziyaretçi Fotoğrafları

![Ziyaret 1](/assets/images/posts/turbe-insaat-sonrasi-2.jpg)
*Abdulkadir Geylani Hazretleri'nin torunlarından Muhterem Ömer Efendi Efe Hazretleri Türbesini ziyaret ederken*

![Ziyaret 2](/assets/images/posts/turbe-insaat-sonrasi-3.jpg)
*Hüseyin KUTLU Hocaefendi ve bir grup cemaat Efe Hazretleri Camiindeler*

![Ziyaret 3](/assets/images/posts/turbe-insaat-sonrasi-4.jpg)
*Hüseyin KUTLU Hocaefendi ile Vahdettin Efendi'nin Türbeyi ziyaret*

![Ziyaret 4](/assets/images/posts/turbe-insaat-sonrasi-5.jpg)
*Sayın Numan KURTULMUŞ ve beraberindekiler Efe Hazretleri Camii hakkında Hasan MAZLUMOĞLU'ndan bilgi alırken*

![Ziyaret 5](/assets/images/posts/turbe-insaat-sonrasi-6.jpg)
*Sayın Numan KURTULMUŞ, eşi hanımefendi ve beraberindekiler Efe Hazretleri Camii hakkında Hasan MAZLUMOĞLU'ndan bilgi alırken*

![Ziyaret 6](/assets/images/posts/turbe-insaat-sonrasi-7.jpg)
*Sayın Numan KURTULMUŞ, eşi hanımefendi ve beraberindekiler Efe Hazretleri Türbesi hakkında Hasan MAZLUMOĞLU'ndan bilgi alırken*

![Ziyaret 7](/assets/images/posts/turbe-insaat-sonrasi-8.jpg)
*Erzurum Milletvekilleri Prof. Dr. Muzaffer GÜLYURT, Prof. Dr. İbrahim KAVAZ ve beraberindekilerin Türbe ziyareti*

![Ziyaret 8](/assets/images/posts/turbe-insaat-sonrasi-9.jpg)
*Milletvekilleri cami inşaatı hakkında Hasan MAZLUMOĞLU'ndan cami hakkında bilgi alıyorlar*

![Ziyaret 9](/assets/images/posts/turbe-insaat-sonrasi-10.jpg)
*Prof. Dr. Recep AKDAĞ ve beraberindekiler Efe Hazretleri cami inşaatını gezerlerken*

![Ziyaret 10](/assets/images/posts/turbe-insaat-sonrasi-11.jpg)
*Erzurum Valisi Sebahattin ÖZTÜRK ve beraberindekiler inşaat alanını gezip Hasan MAZLUMOĞLU'ndan bilgi alırken*

![Ziyaret 11](/assets/images/posts/turbe-insaat-sonrasi-12.jpg)
*Erzurum Valisi Sebahattin ÖZTÜRK ve beraberindekiler vakfımızın mütevazi sofrasındalar*

![Ziyaret 12](/assets/images/posts/turbe-insaat-sonrasi-13.jpg)
*Erzurum Valisi Sayın Seyfeddin AZİZOĞLU'nun ziyareti ile ilgili gazete haberi*

![Ziyaret 13](/assets/images/posts/turbe-insaat-sonrasi-14.jpg)
*Erzurum Milletvekili Prof. Dr. Mustafa ILICALI, İstanbul Büyükşehir Belediye Başkan Yardımcısı Ahmet SELAMET müştemilat hakkında Hasan MAZLUMOĞLU'ndan bilgi alırken*

![Ziyaret 14](/assets/images/posts/turbe-insaat-sonrasi-15.jpg)
*Erzurum Valisi Sayın Seyfettin AZİZOĞLU'nun eşi hanımefendi ve misafirleri müştemilat hakkında Hasan MAZLUMOĞLU'ndan bilgi alırken*

![Ziyaret 15](/assets/images/posts/turbe-insaat-sonrasi-16.jpg)
*Efe Hazretlerini ziyarete gelen bir grup*

![Ziyaret 16](/assets/images/posts/turbe-insaat-sonrasi-17.jpg)
*Efe Hazretlerini ziyarete gelmiş gönül dostları*

![Ziyaret 17](/assets/images/posts/turbe-insaat-sonrasi-18.jpg)
*Yurtdışından gelen bir grup misafir*

## Personel ve Yönetim

Efe Hazretleri Türbe ve Müştemilatının önem arz eden safhası bu kısımdır. Çünkü yapılan işlerin hedefi bu bölümdür. Planlayıcıların, yapımına maddi-manevi yardımda bulunanların niyeti bu bölüme yöneliktir. Mihmanhanede yapılacak faaliyetlerin bu hedeflerin ruhuna uygun olması gerekir.

Efe Hazretleri'ne gönül vermiş insanların belli gaye ve hedef için bir araya gelmelerine ev sahipliği yapacak bu mekanın ruhuna uygun sohbetler düzenlenmeli, organizasyonlar yapılmalı, hedefli ve gayeli misafirler kabul edilmeli, sofralar kurulmalı, meşveretler yapılmalı, öğrenme ve öğretme ortamları oluşturulmalıdır.

Yavrularımızın ruhlarını manen gıdalandıracak, ruhlara neşve katacak, bu mekanda kalıp Efe hazretleri ile manen buluşarak ondan feyz almanın yollarını ve kapılarını açacak ortamlara vesile olunmalıdır. Sistemli ve hedefli eğitim öğretim faaliyetlerine ev sahipliği yapılmalıdır. Kıymetli hocalarımız ile buluşmalara, onların sohbetlerinden istifade etmeye yardımcı olmalıdır.

## İmam ve Personel Görevleri

Türbe Camiinde görev yapacak imam efendi her türlü donanıma sahip olmalıdır. Görevini müdrik ve görevine muhabbeti olmalıdır. Efe Hazretlerini iyi tahlil edip layıkıyla tanımalıdır. Güler yüzlü olmalı, cemaatla sürekli barışık olmalı, cemaatle buluşmayı namaz vakitlerine münhasır kılmamalı, sohbetlerini kandil, bayram ve cuma namazına hasretmemeli, camiyi yalnız ve yalnız namaz kılınan mekan olarak görmemeli, meşveret meclisleri kurmalıdır. Müştemilatı iyi tahlil ederek bütün yönleri ile tanımalı ve tanıtmalıdır. Okuyan okutan ve okuyup öğretmeyi seven olmalıdır. Mihmanhaneyi güzel hizmetlerde değerlendirmeli, gayesine uygun kullanıp, kullandırmalıdır. Kısaca imamlık görevi ile camiyi toplumun merkezine taşımalıdır.

Bu alanda görev yapan personel mahir ve becerikli olmalıdır. Elinden birçok iş gelmeli, problem çözücü olmalıdır. Ziyaretçi ve misafirlere yol gösteren, güler yüzlü, nerede çalıştığını müdrik olmalıdır. Nerede görev yaptığının farkında olmalıdır. Zira bu alana her meşrepten, her grup ve cemaatten, görevi ve sosyal yönü birbirinden çok farklı ziyaretçiler gelmektedir. Alanın her köşesine hakim ve kontrollü olmalıdır. Çevreyi bakımlı ve temiz tutmalı, kötü kullanımlara meydan vermemelidir. İmam efendi olmadığında mihraba geçme yeterliliğinde olursa gayet güzel olur. Varsa diğer personeli yerli yerince sevk ve idare etmelidir. Özellikle güvenlik zafiyetine meydan vermemelidir. Her eksik ve gereksiz fazlalıkları görüp giderme kabiliyetinde olmadır.

## Son Ziyaretçi Fotoğrafları

![Ziyaret 18](/assets/images/posts/turbe-insaat-sonrasi-19.jpg)
*Yurtdışından gelen misafirlere Hasan MAZLUMOĞLU Efe Hazretleri ve müştemilat hakkında malumat verirken*

![Ziyaret 19](/assets/images/posts/turbe-insaat-sonrasi-20.jpg)

![Ziyaret 20](/assets/images/posts/turbe-insaat-sonrasi-21.jpg)

![Ziyaret 21](/assets/images/posts/turbe-insaat-sonrasi-22.jpg)

![Ziyaret 22](/assets/images/posts/turbe-insaat-sonrasi-23.jpg)

![Ziyaret 23](/assets/images/posts/turbe-insaat-sonrasi-24.jpg)

![Ziyaret 24](/assets/images/posts/turbe-insaat-sonrasi-25.jpg)

![Ziyaret 25](/assets/images/posts/turbe-insaat-sonrasi-26.jpg)

![Ziyaret 26](/assets/images/posts/turbe-insaat-sonrasi-27.jpg)

![Ziyaret 27](/assets/images/posts/turbe-insaat-sonrasi-28.jpg)

![Ziyaret 28](/assets/images/posts/turbe-insaat-sonrasi-29.jpg)

Efe Hazretleri Türbe ve Müştemilatının gerektiği gibi kullanılıp korunmasında tüm personel bir aile gibi olur, muhabbetle görevlerini yerine getirirlerse indallah ve indennas makbul ve mesrur olurlar.