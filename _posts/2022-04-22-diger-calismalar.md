---
layout: post
title: "Diğer Çalışmalar"
categories: [ Kütüphane ]
#image: assets/images/posts/alipasakutuphanesi1.jpg
tags: ["Diğer Çalışmalar","Türk İslâm Sanatları","Kütüphane"]
sticky: false
featured: true
---

## Kur'an-ı Kerim

![](/assets/images/posts/kurani-kerim.jpg)

Kitabımız Kur’an’ı Kerîm okunması sevap, doğru okunması vâcip olan bir kitaptır.

Denilir ki “Kur’an Mekke’de indi Mısır’da okundu ve İstanbul’da yazıldı”. Kur’an’a hizmet etmiş olmayı ifade bağlamında hüsn-ü zann ile söylenmiş bu söz aslında Kur’an’ın inişindeki sağlam ve hassas dengeyi O’nu yazarken ve okurken de gözetmemiz gerektiğine bir işaret ve tavsiyedir.

Nüzûlünden günümüze kadar okunması belirli kurallara tâbi olan Kitabımız fem-i muhsin ağızlardan arzu’s-s semâ‘ usulüyle (okuma-dinleme) bizlere ulaşmıştır.

“Sizin en hayırlınız Kur’an’ı öğrenen ve öğreteninizdir” müjdesine nail olmak için gayemiz halis bir niyet ve doğru usullerle Hz. Kur’an’ı öğrenmek isteyenlere yardımcı olmaktır.

---

## Osmanlı Türkçesi

![](/assets/images/posts/osmanli-turkcesi.jpg)

600 yıl hüküm sürüp, sınırları çok geniş bir coğrafyaya yayılmış olan bir cihan devletinin kullandığı, bugün adına Tarihi Türkiye Türkçesi veya Osmanlı Türkçesi dediğimiz dilin öğrenilmesi; geçmişimizi bilmek, kendimizi doğru ifâde edebilmek için zarûridir.

**Kaybettiğimiz hazinelerimizin anahtarı Osmanlı Türkçesidir.**

Nice ilmî, edebî eserler ve arşiv belgeleri bize kim olduğumuzu anlatan tarih ve kültür hazinelerimizdir. Ne olacağımızı tayin ve tespit, kim olduğumuzu bilmekle mümkündür.

Osmanlı Türkçesi öğrenmek, bizim büyük medeniyetimizin son devleti ve sancaktarı olan Osmanlı’yı anlamak demektir. Bu dilin içinde barındırdığı zenginlik, güç ve ihtişam tıpkı Osmanlı İmparatorluğunun muhteşem tarihi gibidir.

Mekânımızda bu hedeflere ulaşmak için Osmanlı Türkçesi dersleri verilmekte ve kısa sürede ecdât mirası ilim, irfan, kültür, medeniyet hazinelerimizin kilidini açacak anahtara sahip olunabilmektedir.

---

## Arapça

![](/assets/images/posts/arapca.jpg)

Günümüzde 60 ülkede konuşulan Arapça, Birleşmiş Milletler Genel Kurulu’nda kabul edilen dünyanın 6 resmi dilinden biridir. Arapça İslam’ın kutsal kitabı Kuran’ın dili, vahyin dili ve Peygamberimiz Hz. Muhammed (SAV)’in dilidir. 1,5 milyara yakın Müslümanın ibadet dilidir. Arapça öğrenmek, bu dilden binlerce kelime almış olan Türkçeyi daha iyi anlamayı ve kullanmayı desteklemektedir. Arapça insanoğlunun en nadide duygularını, en derin hislerini gönüllerde silinmez izler bırakacak şekilde anlatabileceği bir dildir.

Detaylı bilgi için; [biksad.com](https://biksad.com/kurslar){:target="_blank"} ziyaret edebilirsiniz.