---
title: "Vakıf Senedi"
permalink: "/vakif-senedi"
comments: false
---

# Vakıf Senedi

**Madde 1-)** VAKFIN ADI: ALVARLI EFE HAZRETLERİ İLİM VE SOSYAL HİZMETLER VAKFI’dır.

**Madde 2-)** VAKFIN MERKEZİ: İstanbul, Beykoz Kanlıca Mahallesi Mihrabat Caddesi No:92’dir. Vakıf Gayelerini tam olarak gerçekleştirmesi halinde ilgili mercilerden izin almak suretiyle Türkiye’nin her yerinde şube açabilir.

**Madde 3-)** Vakfın Gayesi: Türkiye’nin ilmi, içtimai, dini iktisâdi kalkınmasına hizmet etmek ve vakıf üyeleri arasında sosyal, kültürel, dini yardımlaşmayı gerçekleştirmek gayesiyle kurulmuş olup bu maksatla:

- **a)** Vakfın mevcut ve temin edilecek mal varlığı ile milli ve manevi değerlere bağlı yetenekli gençleri her derecede tahsil imkanı hazırlamak, her eğitim kademesinde eğitim ve öğretim gören eğitim için kurs ve hazırlık sınıflarına devam eden gençlere burs, iaşe ve ibade temin etmek, ayrıca yüksek öğretim görmüş bulunan gençlere uzmanlık elde ettirmek için gerek doğu ve gerekse batı ülkelerine göndermek suretiyle ahlâklı faziletli Türk insanı yetiştirmek, yardıma muhtaç olan insanlara gerekli her türlü yardımı yapmak.
- **b)** Cami ve mescitler inşa etmek, bunlara meşruta temin etmek öğrenciler için yurt, yemekhane kütüphane, araştırma merkezi, konferans salonu, okul, hastane, dispanser ve huzur evi inşa ve tesis etmek.
- **c)** Milli ve milletlerarası dini ve kültürel toplantılar düzenlemek, İslami sahada öncelikli olmak üzere kitap yazdırmak, tercüme ettirmek ve bu konuda kitap risale, haftalık veya aylık dergi neşretmek, yazarlara ödül vermek ve yarışmalar açmak.
- **d)** Üyelerine yardım etmek gayesine uygun hizmetleri ifa etmek ve aynı gaye için çalışan müesseselere yardım etmektir.
- **e)** Projeler hazırlamak, ilmi araştırmalar yapmak ve yaptırmak, çalışmaları teşvik etmek, desteklemek, eğitim ve uygulama grupları oluşturmak, kültür sanat merkezleri, kurslar, atölyeler, sergi salonları açmak, işletmek ve mevcutları desteklemek.
- **f)** Her türlü bilgi, belge, arşiv, koleksiyon, doküman ve yayınları temin etmek, dokümantasyon merkezi ve kütüphane oluşturmak.
- **g)** Konularında uzman kişilere her türlü bilimsel kültürel ve sanat sahalarında araştırmalar, anketler, tercümeler yaptırmak, eserler telif ettirmek bu çalışmaların sonuçlarını basılı, sesli ve görüntülü yayınlar halinde neşretmek veya neşrettirmek.
- **h)** Yapmış olduğu tüm çalışmaları kendi adıyla veya oluşturacağı markalar altında kitap, dergi, katalog, kartpostal, poster, afiş, broşür, film, dizi, belgesel, CD, DVD, bilgisayar, tablet, cep telefonu gibi manyetik, elektronik, internet ve diğer teknolojiler aracılığıyla görsel işitsel basılı materyaller haline dönüştürmek; elektronik kitap (e- kitap), mobil cihaz uygulaması hazırlamak, arşivlemek, yurtiçinde ve yurtdışında çoğaltıp yaymak, dağıtımını yapmak veya yaptırmak; telif hakları, lisans, patent ve benzeri haklar edinmek.
- **i)** Kamu kurum ve kuruluşları ile özel kuruluş ve sivil toplum örgütleri ile işbirliği yapmak, programlarına katılmak, destek almak, destek vermek; bu kurumlar tarafından hazırlanacak projeler, açılacak sergi ve müzeler için danışmanlık yapmak ve yine bu kurumlara restorasyon hizmeti vermek.
- **k)** Uluslararası faaliyetlerde bulunmak bu bağlamda yurtdışındaki sivil toplum kuruluşları ile ortak çalışmalar yapmak, ülkemiz sanatçıları ile yabancı sanatçılar arasında iş birliği kurulmasına ön ayak olmak, yetkili mercilerin izni ile sanat birikim ve etkinliklerinin yurtdışında tanıtılmasını sağlamak, ülkemiz ve öteki ülkeler arasında kültür ve sanat alış-verişinin gelişimine katkıda bulunmaktır.

**Madde 4-)** Vakfın mal varlığı: İstanbul, Fatih, 2.C.M.İlçesi Sancaktar Hayrettin Mah. Etyemez tekkesi ve Müşir Süleyman Paşa sokağında 287 Pafta, 958 ada, 46 parselde kayıtlı dükkan, İstanbul, Üsküdar ilçesi, 3. Bölge, bulgurlu sarıgazi 80 pafta 93 ada, 5 parsel tarla vasfındaki 253/4096 hisse

**Madde 5-)** Vakfın gelirleri:

- **a)** Madde 4’de zikredilen taşınmaz mal ile gayrimenkul ve menkul mal bağışları yerli ve yabancı hisse senedi tahvilleri, her türlü kıymetli evrak yardımlarını vakıf amacına uygun olmak kaydıyla kabul eder.
- **b)** Özel bir fonda toplanmak ve vakıf gaye ve maksadına kullanılmak üzere her türlü teberrüyü kabul eder.
- **c)** Vakfın kurulacağı veya kurulmuş şirketlere iştiraki ile elde edilecek olan şirket gelirleri.
- **d)** Vakfa üye olanların ödeyecekleri giriş ücreti ile aidatlardır.

**Madde 6-)** Vakıf malların sarf ve idare şekli: Vakfın yıllık gelirlerinden idare, koruma, teftiş, denetleme masraflarına katılma payı tenzil edildikten sonra bakiye gelirin %80’i, 903 sayılı yasada gösterilen umumu, hususi, katma bütçeli idarelerin bütçeleri içinde yer alan hizmetlere, bu vakıf senedinde belirtiler esaslar dahilinde tahsis edilir. Gelirlerin bundan artan kısmı da keza vakıf senedinde açıklanan esaslara göre sarf ve idare edilir.

- **a)** Gayesini ihlal etmemek üzere gayrimenkullerini satabilir. Gayrimenkuller üzerinde her türlü ipotek ve mülkiyetten gayrı ayni haklar tesis edebilir. Gayrimenkul satın alabilir. Gayrimenkulleri takas ve trampa edebilir. İş bu temliki tasarruflar için V.K.F.G Müdürlüğünden izin alınması gereklidir.
- **b)** İştirak halinde bulunan gayrimenkulleri müşterek mülkiyete çevirebilir ihtiyaç halinde ortaklığın giderilmesi davası açar. Her türlü icra ve özel ihaleye iştirak edebilir.
- **c)** Menkul ve gayrimenkullerini teminat olarak rehin edebilir. Başkasına ait menkul ve gayrimenkulleri de teminat olarak kabul edebilir.
- **d)** Gayrimenkullerini kiraya verir, kira akdini fesih ve tahliye eder ayrıca ahara ait gayrimenkulleri kiralayabilir.
- **e)** Vakıf adına şirketler kurulabilir. Kurulmuş şirketlere iştirak eder.

**Madde 7-)** Vakıf Üyeliği: Fiil ehliyetine sahip bulunan ve vakfın amaç ve ilkelerini benimseyerek bu doğrultuda çalışmayı kabul eden ve mevzuatın ön gördüğü koşullarını taşıyan her gerçek kişi bu vakfa üye olma hakkına sahiptir. Ancak, yabancı gerçek kişilerin üye olabilmesi için Türkiye’de yerleşme hakkına sahip olması gerekir.

Vakıf başkanlığına yazılı olarak yapılacak üyelik başvurusu, vakıf mütevelli heyetince en çok 30 gün içerisinde kabul veya isteğin reddi şeklinde karara bağlanır ve sonuç yazıyla başvuru sahibine bildirilir. Başvurusu kabul edilen üye, bu amaçla tutulacak deftere kaydedilir. Her üye yazılı olarak bildirmek kaydıyla vakıftan çıkma hakkına sahiptir. Üyenin istifa dilekçesi mütevelli heyetine ulaştığı anda çıkış işlemleri sonuçlanmış sayılır. Vakfın senedine aykırı davranışlarda bulunan, verilen görevlerden sürekli kaçınan, yazılı ikazlara rağmen üyelik aidatını 6 ay içinde ödemeyen vakıf organlarınca verilen kararlara uymayan, üye olma şartlarını kaybeden üyeler mütevelli heyeti kararı ile üyelikten çıkarılır. Vakıf üyeliğinde çıkan veya çıkarılanlar, üye kayıt defterinden silinir. Üyelikten ayrılma veya çıkarılma, üyenin vakfa olan birikmiş borçlarını sona erdirmez ve üyeye giriş ücreti ve aidat iade edilmez.

**Madde 8 -)** Vakfın Organları:

- **a)** Vakıf Kurucu Heyeti
- **b)** Vakıf Mütevelli Heyeti
- **c)** Vakıf Denetleme Heyeti

**Madde 9-)** Vakıf kurucu heyeti: Vakıf kurucu heyeti vakfın en yetkili organı olup, vakfın kurulmasında maddi ve manevi yardımları olan kişiler olup adları ve soyadları senet nihayetinde yazılı olan kişilerdir.

Kurucu heyet üyeliğinin ölüm, istifa ya da başka bir nedenle boşalması halinde boşalan üyeliklere mütevelli heyetinin veya kurucu heyet üyelerinin teklifi ve kurucu heyetin kararıyla seçim yapılır.

**Madde 10-)** Kurucu heyetin vazife ve selahiyetleri:

- **a)** Vakfın mütevelli heyeti ve denetleme kurulu asil ve yedek üyelerini seçmek, gerektiğinde hem mütevelli hem de denetleme kurulu asil ve yedek üyelerini azletmek,
- **b)** Vakfın bütçesini ve her türlü hesaplarını tetkik etmek, mütevelli heyet ve denetleme kurulu raporlarını inceleyerek karara bağlamak,
- **c)** Vakfın gayesine hizmet için gerekli talimatnameleri tanzim ve tadil etmek,
- **d)** Lüzumu halinde vakfın feshine ve senedin tadiline karar vermek,

**Madde 11-)** Kurucu heyetinin toplanması ve müzakere usulü:

- **a)** Kurucu heyet her yıl Şubat ayı içinde vakıf merkezinde olağan toplantı icra eder.
- **b)** Kurucu heyetin ilk toplantısı vakfın tescilini takip eden ilk iki ay içinde yapılır. Kurucu heyet toplantısı, heyetin kendi arasından seçeceği bir başkan, bir başkan vekili ve iki kâtipten oluşan Başkanlık divanı tarafından yönetilir.
- **c)** Kurucu heyet, mütevelli heyet kararı denetleme kurulu kararı ve daveti kurucu üye sayısının 1/4’ün daveti ile olağan üstü toplanır.

Denetleme kurulu ve kurucu üyelerin isteği ile toplantı talebi mütevelli heyete yapılır. Mütevelli heyet herhangi sebeple kurucu heyeti toplantıya davetten kaçınamaz.

- **d)** Kurucu heyet, bu senette açıklanan istisnalar dışında iştirak mevcut üyenin yarısının bir fazlası olması halinde toplanır. Kararlar aksine hüküm olmadığı takdirde iştirak edenlerin ekseriyet reyi ile alınır.
- **e)** Vakıf senedinin tadili, vakfın feshi hakkında alınacak kararlar ise kurucu üye sayısının en az 4/5’ünün iştiraki ve iştirak eden üyelerin de en az 4/5’ünün oyu ile karara bağlanır.

**Madde 12-)** Vakıf Mütevelli Heyeti: Mütevelli heyeti iki sene müddetli vazife görmek üzere 7 asil ve 4 yedek üyeden oluşur. Mütevelli heyeti kurucu heyet üyeleri tarafından seçilir. Vakfın tescilinden itibaren bir ay içinde mütevelli heyet toplanarak aralarında bir başkan, bir başkan vekili, bir sekreter ve bir muhasip üye seçer. Mütevelli heyet başkanı vakfı temsil eder. Başkan vekili başkan bulunmadığı zaman başkanın vazifelerini ifa eder. Sekreter vakfın tüm yazışmalarını ve kurulların toplanması işini yürütür. Muhasip üye vakfın gelir gider işlerini ve para toplama, sarf işlerini mütevelli heyet kararları doğrultusunda ifa eder. Mütevelli heyet vakfın gayesinin gerçekleşmesi için öngörülen tüm işleri yapmaya yetkili bulunmaktadır.

**Madde 13-)** Vakfa ait imza yetkileri:

Vakıf adına Bankalarda hesap açmağa ve kapatmağa, açılmış hesaplardan para çekmeğe mütevelli heyet başkanı ile muhasip üyenin çift imzası ile olur. Ancak lüzumu halinde başkan yardımcısı ile muhasipte para çekmeğe çift imza ile yetkilendirilebilir.

**Madde 14-)** Vakfın tüm organlarında görev alan şahıslar, görevleri karşılığında bir ücret alamazlar. Hizmetler fahri olarak yürütülür.

**Madde 15-)** Kurucu Heyet tarafından vakfın herhangi bir sebeple feshine karar verilmesi halinde karar nishabı mevcut üyenin 4/5ün iştiraki ve iştirak eden üyelerin de 4/5in oyları ile olur. Vakfın feshi halinde vakfa ait bütün mallar aynı gaye ile kurulmuş başka bir vakfa devrine kurucu heyet karar verir.

**Geçici Madde 1-)** Vakfın tescili ile ilan edilmesini takip eden iki ay içinde kurucu heyet görevlerini kurucu heyet toplantısına kadar isim ve soyadları aşağıda yazılı Vakfın müteşebbis mütevelli heyeti yürütür.

1. HÜSEYİN DUMAN………….Başkan
2. MUSTAFA DUMAN……….Başkan Vekili
3. HÜSEYİN KUTLU…………..Muhasip
4. MAHİR ŞAFAK………………Sekreter
5. ALİ DURBİN…………………Üye
